הסכם רשיון משלים למשתמש סופי עבור תוכנת Microsoft.

חשוב - קרא בעיון: רכיבים אלה של מערכת הפעלה של Microsoft Corporation (להלן: "Microsoft"), כולל כל תיעוד "מקוון" או אלקטרוני (להלן: "רכיבי מערכת ההפעלה"), כפופים לתנאים ולהוראות של ההסכם שבמסגרתו קיבלת רשיון לשימוש במוצר מערכת ההפעלה המתאים של Microsoft (להלן: "מוצר מערכת הפעלה") המתואר להלן (כל אחד מהווה "הסכם רשיון למשתמש סופי" או "הסכם רשיון"), ולתנאים ולהוראות של הסכם רשיון משלים זה. על-ידי התקנה, העתקה או כל שימוש אחר ברכיבי מערכת ההפעלה, הנך מסכים להיות כפוף לתנאי הסכם הרשיון של מוצר מערכת ההפעלה המתאים ושל הסכם רשיון משלים זה. אם אינך מסכים לתנאים אלה, אל תתקין, תעתיק או תשתמש ברכיבי מערכת ההפעלה.

הערה: אם אין ברשותך הסכם רשיון תקף עבור "מוצר מערכת הפעלה" כלשהו (MICROSOFT WINDOWS 95, MICROSOFT WINDOWS 98, MICROSOFT WINDOWS NT WORKSTATION 4.0, MICROSOFT WINDOWS NT SERVER 4.0, MICROSOFT WINDOWS NT SERVER, ENTERPRISE EDITION 4.0 או MICROSOFT WINDOWS NT SERVER 4.0, TERMINAL SERVER EDITION), אינך רשאי להתקין, להעתיק או לעשות כל שימוש אחר ברכיבי מערכת ההפעלה ואין לך כל זכויות במסגרת הסכם רשיון משלים זה.

מושגים המופיעים בין גרשיים (") בהסכם רשיון משלים זה ואינם מוגדרים כאן, יהיו בעלי משמעות כפי שהוגדרה עבורם בהסכם הרשיון של מוצר מערכת ההפעלה המתאים.

כללי. רכיבי מערכת ההפעלה מסופקים לך על-ידי Microsoft כדי לעדכן, להשלים או להחליף תפקודים קיימים במוצר מערכת ההפעלה המתאים. אם מוצר מערכת ההפעלה שלך הנו גירסה של Windows NT Server, רכיבי מערכת ההפעלה נחשבים כ"תוכנת לקוח". חברת Microsoft מעניקה לך רשיון לשימוש ברכיבי מערכת ההפעלה בהתאם לתנאי הסכם הרשיון של מוצר מערכת ההפעלה עבור מוצר מערכת ההפעלה המתאים (המצורפים להלן כהפניה) ובהתאם לתנאים המפורטים בהסכם רשיון משלים זה, בתנאי שתמלא את כל התנאים. אם תנאי כלשהו בהסכם רשיון משלים זה יעמוד בסתירה לתנאים המפורטים בהסכם הרשיון של מוצר מערכת ההפעלה המתאים, תנאי הסכם רשיון משלים זה יגברו אך ורק ביחס לרכיבי מערכת ההפעלה.

זכויות והגבלות נוספות.

*	אם נמצאים ברשותך מספר עותקים בעלי רשיון תקף של מוצרי מערכת ההפעלה המתאימים, הנך רשאי לשכפל, להתקין ולהשתמש בעותק אחד של רכיבי מערכת ההפעלה כחלק ממוצר מערכת הפעלה מתאים, בכל המחשבים שברשותך בהם פועלים עותקים בעלי רשיון תקף של מוצרי מערכת ההפעלה, בתנאי שתשתמש בעותקים הנוספים של רכיבי מערכת ההפעלה בהתאם לתנאים שפורטו לעיל. עבור כל עותק בעל רשיון תקף של מוצר מערכת ההפעלה המתאים, הנך רשאי גם ליצור עותק נוסף אחד של רכיבי מערכת ההפעלה אך ורק למטרות ארכיון או לצורך התקנה מחדש של רכיבי מערכת ההפעלה באותו מחשב בו היו רכיבי מערכת ההפעלה מותקנים קודם לכן. חברת Microsoft שומרת את כל הזכויות, הבעלות והאינטרסים על וברכיבי מערכת ההפעלה. כל הזכויות שלא הוענקו במפורש שמורות ל- Microsoft.

*	רכיבי מערכת ההפעלה עשויים לכלול טכנולוגיה המאפשרת לשתף יישומים בין שני מחשבים או יותר, גם אם היישום מותקן באחד המחשבים בלבד. הנך רשאי להשתמש בטכנולוגיה זו עם כל יישומי Microsoft לצורך ועידות רבות-משתתפים. לגבי יישומים שאינם יישומי Microsoft, עליך לעיין בהסכם הרשיון הנלווה ליישום או לפנות אל מנפיק הרשיון כדי לקבוע אם שיתוף היישום מותר.

הערה לגבי תמיכה בשפת JAVA. רכיבי מערכת ההפעלה עשויים להכיל תמיכה בתוכניות הכתובות בשפת JAVA. טכנולוגיית JAVA אינה בעלת סיבולת לתקלות (Fault Tolerance) ואינה מתוכננת, מיוצרת או מיועדת לשימוש או למכירה כציוד פיקוח מקוון עבור סביבות עבודה מסוכנות הדורשות ביצועי אל-כשל, כגון תפעול מתקנים גרעיניים, ניווט מטוסים או מערכות תקשורת אווירית, פיקוח תעבורה אווירית, מכונות הנשמה והחייאה או מערכות נשק, שבהן כשל בטכנולוגיית JAVA עלול לגרום ישירות למוות, נפגעים או נזק פיזי או סביבתי חמור. Microsoft מחוייבת באופן חוזי על-ידי חברת Sun Microsystems, Inc. לציין הגבלת אחריות זו.

*	בכפוף לדרישות השיווק המתוארות להלן, אם קיבלת את רכיבי מערכת ההפעלה על-גבי תקליטור מ- Microsoft, הנך רשאי לשווק מחדש את sp5i386.exe, sp5alpha.exe, sp5symi.exe ו- sp5syma.exe בנפרד או יחד (נחשבים באופן כולל ל"קוד הניתן לשיווק מחדש"). עליך לוודא כי אתה משווק את הגירסה העדכנית ביותר של הקוד הניתן לשיווק מחדש. עיין בשרת FTP של Microsoft בכתובת ftp://ftp.microsoft.com/bussys/winnt/winnt-public/fixes/ כדי לבדוק מהי הגירסה העדכנית ביותר. אם תמצא גירסה עדכנית יותר בשרת FTP של Microsoft, הנך רשאי להוריד קבצים אלה לשימושך האישי; זאת בתנאי שאינך רשאי לשווק מחדש קבצים אלה מבלי להשיג אותם תחילה על-גבי תקליטור מ- Microsoft.

דרישות שיווק: Microsoft מעניקה לך זכות ורשיון לא בלעדיים, כלל-עולמיים, פטורים מתמלוגים לשכפול ושיווק של מספר עותקים בלתי מוגבל של הקוד הניתן לשיווק מחדש, לשימוש יחד עם מוצר חומרת המחשב שלך או עם מוצר התוכנה שלך, המיועד לפעול יחד עם Microsoft Windows NT, בתנאי ש: (א) כל עותק של הקוד הניתן לשיווק מחדש הוא עותק נכון ושלם שנוצר ישירות מהתקליטור של Microsoft; (ב) אתה דורש לבצע כל התקנה של הקוד הניתן לשיווק מחדש על-ידי הפעלת קובץ או קבצי ההפעלה בעלי יכולת החילוץ העצמי; (ג) אתה משווק את הקובץ readme.txt ואת הספריה \drvlib יחד ובאותה ספריה בה נמצאים כל קטע בודד או קבוצה של קוד הניתן לשיווק מחדש שאתה משווק; (ד) אתה משווק את מוצר התוכנה שלך המכיל את הקוד הניתן לשיווק מחדש על-גבי תקליטור ובכפוף להסכם רשיון למשתמש קצה בעל תנאים שאינם מחמירים פחות מהתנאים הכלולים בהסכם הרשיון של מוצר מערכת ההפעלה המתאים. הסכם הרשיון למשתמש הקצה שלך יכול להיות מסוג "שבור את החותם", "לחיצה" ("click-wrap") או חתום; (ה) אתה כולל את כל הודעות זכויות היוצרים והסימנים המסחריים הכלולות בקוד הניתן לשיווק מחדש; (ו) אינך משווק את הקוד הניתן לשיווק מחדש למטרת רווח; (ז) אינך משנה את הקוד הניתן לשיווק מחדש; ו- (ח) אינך מתיר שיווק מחדש נוסף של הקוד הניתן לשיווק מחדש.

הגבלות ייצוא.

הנך מסכים כי לא תבצע ייצוא או ייצוא חוזר של רכיבי מערכת ההפעלה לכל מדינה, אדם או ישות הכפופים להגבלות הייצוא של ארה"ב. במיוחד, הנך מסכים לא לבצע ייצוא או ייצוא חוזר של רכיבי מערכת ההפעלה: (א) לכל מדינה שארה"ב הטילה עליה אמברגו או הגבילה את הייצוא של טובין או שירותים אליה, כאשר רשימת המדינות המעודכנת נכון למרץ 1999 כוללת את המדינות הבאות, אך לא בהכרח רק אותן: קובה, איראן, עיראק, לוב, צפון קוריאה, סודן וסוריה, או לכל נתין של מדינה כזו, ללא קשר למקום הימצאו, המתכוון לשדר או להעביר את רכיבי מערכת ההפעלה חזרה למדינה זו; (ב) לכל אדם או ישות אשר ידוע לך או יש יסוד לידיעתך כי ינצל את רכיבי מערכת ההפעלה או חלק שלהם לתכנון, פיתוח או ייצור של נשק גרעיני, כימי או ביולוגי; או (ג) לכל אדם או ישות שההשתתפות בעיסקאות ייצוא של ארה"ב נאסרה עליו על-ידי סוכנות פדרלית של ממשלת ארה"ב. אתה מצהיר וערב לכך ש- BXA או כל רשות פדרלית אחרת של ארה"ב לא השעו, שללו או פסלו את זכויות הייצוא שלך או סירבו להעניק לך זכויות אלה. לקבלת מידע נוסף, ראה http://www.microsoft.com/exporting/.

הקוד הניתן לשיווק מחדש הינו קבוצת משנה של רכיבי מערכת ההפעלה והוא כפוף לאותן הגבלות ייצוא.

אם הרשיון לשימוש במוצר מערכת ההפעלה המתאים ניתן לך על-ידי חברת Microsoft או על-ידי אחת מנציגויות החברה הנמצאות בבעלות מלאה שלה, האחריות המוגבלת (אם קיימת) הכלולה בהסכם הרשיון של מוצר מערכת ההפעלה המתאים חלה על רכיבי מערכת ההפעלה בתנאי שהרשיון לשימוש ברכיבי מערכת ההפעלה ניתן לך במסגרת תקופת האחריות המוגבלת המתוארת בהסכם הרשיון של מוצר מערכת ההפעלה המתאים. עם זאת, הסכם רשיון משלים זה אינו מאריך את פרק הזמן שבו חלה האחריות המוגבלת.

אם הרשיון לשימוש במוצר מערכת ההפעלה המתאים ניתן לך על-ידי ישות שאינה חברת Microsoft או אחת מנציגויות החברה הנמצאות בבעלות מלאה שלה, חברת Microsoft מסירה מעצמה כל אחריות ביחס לרכיבי מערכת ההפעלה כלהלן:

הגבלת אחריות. עד למידה המירבית המותרת לפי החוק המתאים, חברת Microsoft וספקיה מספקים לך את רכיבי מערכת ההפעלה, וכל (אם בכלל) שירותי תמיכה הקשורים לרכיבי מערכת ההפעלה (להלן: "שירותי תמיכה") במצב "As Is" ועם כל הפגמים; כמו כן, חברת Microsoft וספקיה מסירים מעצמם בזאת, ביחס לרכיבי מערכת ההפעלה ולשירותי התמיכה, כל אחריות והתניות, בין אם ישירות, עקיפות או סטטוטוריות, כולל אך לא מוגבל לאחריות או התניות (אם קיימות) על או בקשר ל: בעלות, אי-הפרה, סחירות, התאמה לתכלית מסויימת, היעדר וירוסים, שלמות או מידת הדיוק של תגובות, תוצאות, היעדר הזנחה או היעדר רשלנות בייצור, הנאה, בעלות והתאמה לתיאור. מלוא הסיכון הנובע משימוש או מביצועי רכיבי מערכת ההפעלה או משירותי התמיכה חל עליך.

אי-נשיאה באחריות על נזקים מקריים, תוצאתיים ונזקים מסויימים אחרים. עד למידה המירבית המותרת לפי החוק המתאים, בשום מקרה לא ישאו Microsoft או מי מספקיה באחריות לכל נזק מיוחד, מקרי, עקיף או תוצאתי (כולל אך לא מוגבל לנזקים של: אובדן רווחים, אובדן מידע מסווג או אחר, הפרעה לפעילות עסקית, נזק גופני, אובדן פרטיות, אי יכולת למלא מטלה כלשהי (כולל בכוונה טובה או בזהירות סבירה), הזנחה וכל אובדן כספי או אחר) הנובע מתוך או הקשור בדרך כלשהי לשימוש או לאי-היכולת להשתמש ברכיבי מערכת ההפעלה או בשירותי התמיכה, או הקשור למתן או אי-מתן שירותי תמיכה, או הקשור בדרך אחרת לסעיף כלשהו של הסכם רשיון משלים זה, אף אם חברת Microsoft או מי מספקיה קיבלו מידע אודות האפשרות להתרחשות נזק זה. 

הגבלת חבות או פיצוי. על אף כל נזק העשוי להיגרם לך מכל סיבה שהיא (כולל, אך ללא הגבלה, כל הנזקים שצויינו לעיל וכל נזק ישיר או כללי), החבות הכוללת של Microsoft ושל מי מספקיה בהתאם לכל סעיפי הסכם רשיון משלים זה והפיצוי היחיד שלך על כל הנזקים שתוארו לעיל יהיו מוגבלים לסכום הגדול מבין: הסכום ששילמת בפועל עבור רכיבי מערכת ההפעלה, או 5 דולר ארה"ב. ההגבלות והסרת האחריות הנ"ל יחולו עד למידה המירבית המותרת לפי החוק המתאים, גם אם פיצוי כלשהו לא יתאים למטרתו המהותית.
